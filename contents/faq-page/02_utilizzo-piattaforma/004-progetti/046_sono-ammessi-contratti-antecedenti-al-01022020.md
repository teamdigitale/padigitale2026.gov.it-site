---
  - title: Sono ammessi contratti antecedenti al 1/02/2020?
    tag:
      - contratti_ordini
    anchorLink: 046_sono-ammessi-contratti-antecedenti-al-01022020
---

Le attività finanziate dal PNRR per essere ammissibili devono essere realizzate a partire dal 1º febbraio 2020.

L’esperienza ha evidenziato che molti soggetti attuatori hanno rapporti pluriennali con fornitori e che anche fornitori già contrattualizzati sono stati incaricati nell’ambito di un più ampio rapporto contrattuale a svolgere le attività riconducibili al PNRR, successivamente alla predetta data.

Pertanto, per evitare un aggravio di oneri amministrativi a carico degli enti destinatari dei contributi PNRR, si ritiene ammissibile che in tali casi la documentazione contrattuale prodotta possa essere antecedente al 1º febbraio 2020 purché, come detto sopra, si tratti di un rapporto pluriennale che va a coprire anche il periodo di ammissibilità PNRR oppure si tratti del caso in cui il fornitore /i fornitori già contrattualizzati per svolgere determinate attività, venga/vengano incaricati dell’esecuzione di ulteriori attività relative al progetto (finanziato con il PNRR) successivamente al 1º febbraio 2020.

In entrambi i casi la documentazione (contratto/convenzione/determina pluriennale) deve essere caricata in step 3.

Successivamente, il CRE da caricare in step 5 deve contenere il riferimento al contratto/convenzione/determina pluriennale.

Infine, nel caso di contratto non pluriennale ma antecedente al 1º febbraio 2020, il Soggetto Attuatore deve attestare con atto ricognitivo (determina dirigenziale) che le attività svolte dal fornitore per realizzare le attività poi risultate oggetto di finanziamento PNRR, seppure a fronte di contratto/contratti antecedente al 1º febbraio 2020, sono state commissionate e svolte nel periodo di ammissibilità del PNRR.
L’atto di ricognizione deve citare il/i documenti contrattuali caricati a sistema e specificare, per ogni singolo servizio oggetto di finanziamento, quale documento contrattuale è stato utilizzato.

Il Soggetto attuatore si assume la piena responsabilità di quanto autodichiarato.
