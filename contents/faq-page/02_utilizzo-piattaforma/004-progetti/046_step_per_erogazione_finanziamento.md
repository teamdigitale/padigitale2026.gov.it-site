---
  - title: A seguito del completamento del progetto, quali sono gli step per poter procedere all’erogazione del finanziamento?
    anchorLink: 046_step_per_erogazione_finanziamento
---

Cliccando sul pulsante “Completa il progetto” su PADigitale2026, il fascicolo viene preso in carico da un soggetto terzo asseveratore
che prende atto delle verifiche automatiche e procede alle verifiche di conformità tecnica.
Quando l’esito finale della verifica tecnica è “Positivo”, si sblocca lo step 5 di piattaforma e il Soggetto Attuatore può,
tramite il tasto “Vai alla Gestione del progetto”, procedere alla compilazione dei campi necessari,
al caricamento del "Certificato di Regolare esecuzione" del RUP e all'invio della domanda di erogazione del finanziamento
(allegato 5 all’Avviso). Una volta inviata la domanda, previo esito positivo dei controlli formali, cioè della verifica amministrativa
della documentazione del fascicolo di progetto, il Dipartimento procede all’erogazione del finanziamento.
Si ricorda che il progetto può essere sottoposto a dei controlli a campione anche a seguito dell’erogazione del finanziamento.
