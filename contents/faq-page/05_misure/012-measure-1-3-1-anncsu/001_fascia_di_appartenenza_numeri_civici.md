---
  - title:In fase di candidatura la piattaforma indica per il mio Comune una fascia di appartenenza dei numeri civici - e quindi
di contributo - disallineata rispetto alla numerosità reale degli stessi per come risulta alla data odierna. Possiamo richiedere
il cambio di fascia di appartenenza?
    tag:
      - comuni
    anchorLink: 001_fascia_di_appartenenza_numeri_civici
---

No, non è possibile modificare la fascia di appartenenza attribuita in piattaforma. La distribuzione dei numeri civici necessaria per
definire gli importi forfettari riconoscibili è stata calcolata come descritto nel paragrafo 3.2.1 della metodologia, approvata dal MEF
e resa pubblica al seguente [link][1]. 
In particolare, i dati relativi ai numeri civici di ogni Comune sono stati estratti dall’ANNCSU in data 25 gennaio 2025.
Tali dati erano stati caricati da parte di ISTAT all'interno di ANNCSU e, successivamente, ognuno per la propria competenza, approvati
da tutti i Comuni presenti sul territorio nazionale. In quanto validati dai soggetti che ne sono titolari, questi dati sono stati presi
come fonte di riferimento per la suddivisione dei Comuni in cluster e per la conseguente definizione degli importi forfettari
riconoscibili.   

Si aggiunge che comunque il contributo è assegnato per eseguire varie attività, tra cui anche quella, fondamentale, di verifica,
correzione e conferma dei dati presenti in ANNCSU. 

Si ricorda quindi che al fine di ottenere l’erogazione del finanziamento che sarà assegnato nell’ambito dell’avviso, ogni Comune dovrà
completare le attività relative alla verifica, correzione e conferma di tutti i dati attualmente presenti in ANNCSU (alla data del 25
gennaio 2025) e, solo una volta consolidata la qualità dei dati, alla georeferenziazione degli stessi. In particolare, l’allegato 2
dell’avviso prevede le seguenti attività di data quality: 

1. Verificare la lista di strade e numeri civici già presenti in ANNCSU valutando la presenza di eventuali duplicazioni, aggiungendo
dati mancanti e correggendo dati imprecisi o scorretti. Tale attività dovrà essere eseguita su tutta la popolazione delle strade e dei
numeri civici del Comune a prescindere dalla loro completezza informativa attualmente presente in ANNCSU. 

2. Validare l’intera lista delle strade e dei numeri civici già presenti in ANNCSU se corretta o la lista precedentemente verificata
e corretta, per poi procedere all’integrazione della georeferenziazione per ogni civico, ove non fosse presente oppure ove fosse errata.
Tale attività dovrà essere eseguita su tutta la popolazione dei numeri civici verificati e validati del Comune.
 
[1]: https://presidenza.governo.it/AmministrazioneTrasparente/Sovvenzioni/CriteriModalita/Piattaforma_Digitale_Nazionale_Dati/Maggio_2025_ANNCSU/Metodologia_Comuni-ANNCSU%201_3_1.pdf
