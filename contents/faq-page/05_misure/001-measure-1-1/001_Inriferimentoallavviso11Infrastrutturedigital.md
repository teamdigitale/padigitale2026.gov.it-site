---
  - title: In riferimento all'avviso 1.1 Infrastrutture digitali - migrazione PSN - PAC Pilota, esiste una lista cogente di PA che possano richiedere l’esenzione di cui al comma 4-quater dell’articolo 33-septies DL 179/2012? Tale esenzione deve considerarsi "totale" a tutte le funzioni svolte dall'amministrazione o può altresì considerarsi relativa limitatamente alle singole funzioni richiamate all'articolo 2, comma 6, del decreto legislativo 7 marzo 2005, n. 82?
    tag:
      - generale
    anchorLink: 001_Inriferimentoallavviso11Infrastrutturedigital
---

Ai sensi dell’articolo 33-septies, comma 4-quater del D.L. n. 179/2012 gli obblighi di migrazione previsti ai commi precedenti non si applicano alle amministrazioni che svolgono le funzioni di cui all'articolo 2, comma 6, del decreto legislativo 7 marzo 2005, n. 82. L'articolo 2, comma 6, del decreto legislativo 7 marzo 2005, n. 82 prevede che le disposizioni del Codice non si applicano limitatamente all'esercizio delle attività e funzioni di ordine e sicurezza pubblica, difesa e sicurezza nazionale, polizia giudiziaria e polizia economico-finanziaria e consultazioni elettorali, nonché alle comunicazioni di emergenza e di allerta in ambito di protezione civile. (…). <br> 1. Con riferimento al primo quesito, non è rinvenibile nell’ordinamento giuridico un elenco di amministrazioni pubbliche che esercitano le funzioni di cui all’articolo 2, comma 6, del decreto legislativo 7 marzo 2005, n. 82. Pertanto, le amministrazioni esonerate dall’obbligo di migrazione in quanto destinatarie della disposizione di carattere derogatorio di cui all’art. 33-septies, comma 4-quater del D.L. 18/10/2012, n. 179, dovranno essere individuate, in concreto, tra quelle oggetto di ricognizione ad opera dell’ISTAT ai sensi dell'articolo 1, comma 3 della legge 31 dicembre 2009, n. 196 e successive modificazioni. (Legge di contabilità e di finanza pubblica) che esercitano le attività e funzioni di cui al predetto articolo 2, comma 6, del decreto legislativo 7 marzo 2005, n. 82. Per completezza si rappresenta che le disposizioni sugli obblighi di migrazione si applicano, altresì, all’amministrazione della difesa nel rispetto della disciplina e dei limiti posti dal comma 4-bis dell’art. 33-septies del DL 179/2012. <br> 2. In merito al secondo quesito, stante il carattere eccezionale della previsione derogatoria di cui all’articolo, comma 4-quater 33-septies DL 179/2012, allorché le amministrazioni pubbliche, come innanzi individuate, esercitino una pluralità di funzioni eterogenee, l’esenzione dagli obblighi di migrazione è limitata alle sole attività e funzioni riconducibili nel novero di quelle espressamente indicate nell’articolo 2, comma 6, del decreto legislativo 7 marzo 2005, n. 82.
