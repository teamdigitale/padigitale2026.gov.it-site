---
  - title: Cosa si intende per "full migration", di cui agli allegati 2.1, 2.2, 2.3, 2.4, 2.5 e 2.6?
    tag:
      - generale
    anchorLink: 028_Cosasiintendeperfullmigrationdicuiagliallegat
---

Occorre preliminarmente distinguere tra "full migration del servizio dell'Amministrazione" e "full migration dell'Amministrazione". Con riferimento alla "full migration del servizio dell'Amministrazione" si intende che è ammissibile a finanziamento il servizio indicato nel piano di migrazione che viene migrato completamente, ovvero che siano migrati tutti i sistemi, dati e applicativi sottostanti all'erogazione di tale servizio  verso la destinazione scelta dall'amministrazione in conformità con la tabella 1 - Scenari di ammissibilità su origine e destinazione. Non saranno finanziate migrazioni parziali, ovvero attività di migrazione che non hanno portato alla conclusione del processo di migrazione (es. attività di assessment e di pianificazione che non portano ad una effettiva realizzazione della migrazione secondo i criteri stabiliti nell'Avviso). La migrazione deve essere effettuata per tutti i dati del servizio oggetto di aggiornamento. Nel caso di migrazione verso soluzioni PaaS, tutti i dati devono essere contenuti all’interno di Cloud PaaS, ad eccezione di dati di sistema. Con riferimento alla "full migration dell'Amministrazione" si intende il richiamo all'articolo 33-septies del DL 179/2012 che obbliga le Amministrazioni a migrare tutti i centri elaborazione dati privi dei requisiti di cui al Regolamento AGID del 15 dicembre 2021 e della Determina ACN n. 307 del 18 gennaio 2022. Ne consegue che l'Amministrazione deve indicare nel piano di migrazione trasmesso al Dipartimento per la trasformazione digitale e ad AGID tutti i servizi dell'Amministrazione che in seguito alla classificazione sono soggetti all'obbligo di migrazione sopra richiamato. Resta salva la facoltà dell'Amministrazione di non richiedere il finanziamento tramite questo avviso per la migrazione di parte dei servizi dell'Amministrazione soggetti a tale obbligo. In questo caso, l’Amministrazione provvederà a realizzare la “full migration” di: <br>● tutti i servizi dell’Amministrazione indicati nel piano di migrazione finanziato con l’Avviso entro i termini ivi previsti; <br>● dei restanti servizi indicati nel piano di migrazione trasmesso ai sensi del Regolamento AGID del 15 dicembre 2021 (e non inclusi nella candidatura all’Avviso) con altri fondi entro il 30 giugno 2026. 
