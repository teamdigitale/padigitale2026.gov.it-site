---
  - title: Cosa prevede la funzionalità “Prenotazione Appuntamento”?
    tag:
      - comuni
    anchorLink: 017_prenotabileonline
---

Ti informiamo che la funzionalità Prenotazione Appuntamento è una funzionalità trasversale all’interno del sito web comunale e per tale motivo deve essere inclusa nel dominio comunale e rispettare tutti i criteri di conformità relativi al pacchetto Cittadino Informato, fra cui ad esempio il criterio C.SI.1.2. - Libreria di elementi di interfaccia. Tale funzionalità trasversale, obbligatoria, è presente in ogni pagina del sito e per tutti i servizi sulle singole schede servizio. Prevede di poter selezionare un ufficio (anche generico), data e ora, motivo/argomento, ha un campo di testo libero per i dettagli e uno spazio per nominativo e contatti. Non è richiesto ci siano comportamenti di precompilazione riguardanti lo specifico servizio da cui vi si può accedere, perché di fatto permette di prendere un appuntamento di supporto generico presso sportello fisico.

Esiste inoltre una Prenotazione appuntamento (Cittadino attivo), opzionale, che è accessibile dall’interno delle schede servizio e precompila per quello specifico servizio alcune informazioni (“Motivo/argomento” e “Nominativo e contatti”). Inoltre, nel campo di selezione dell’ufficio sarà presente l’ufficio specifico competente e non uno generico. Questa funzionalità deve essere presente nel caso in cui il servizio sia prenotabile per una erogazione a sportello.

Si precisa che tramite la funzionalità di Prenotazione appuntamento l’utente deve poter completare effettivamente la prenotazione, senza attendere ulteriori conferme da parte dell’ente. Inoltre, sono accettabili funzionalità doppie ma non è accettata la barriera di accesso con identità digitale.

Qualora il servizio sia gestito da un ente terzo, infine, è possibile - in aggiunta alla funzionalità trasversale obbligatoria di Prenotazione appuntamento - mettere sulla scheda servizio il riferimento all’ente terzo dove poter prendere appuntamento.
