---
  - title: Nel caso di un servizio composto da più varianti è possibile creare un’unica scheda servizio con più pulsanti di accesso a servizi diversi?
    tag:
      - comuni
    anchorLink: 033_serviziocompostodapiuvarianti
---

No, nel caso in cui un servizio abbia due o più varianti e quindi sia stato costruito con flussi diversi è obbligatorio avere schede servizio separate, ognuna che rimandi al servizio specifico.
Se invece il flusso è unico e gestisce al suo interno diversi servizi, tramite percorsi separati, selezionabili in base a informazioni che si inseriscono o opzioni che si indicano, allora è possibile avere una unica scheda servizio con un solo link, e con le informazioni al suo interno su tutte le varianti in questione.
In questo caso, è anche possibile avere due o più schede che rimandino a un unico flusso di servizio, purché una volta entrati nel flusso la breadcrumb risulti quella della scheda di provenienza e al momento in cui si indica quale variante scegliere, sia già pre-selezionata quella della scheda di provenienza.

Esempio:
SERVIZI
Occupazione suolo pubblico per svolgere attività di scarico merci e traslochi
Occupazione suolo pubblico per l'installazione di tende parasole sporgenti

Se ho creato due servizi separati, è obbligatorio creare due schede servizio.
Se ho creato un unico servizio, posso fare due cose:
1. creare una sola scheda, con un solo link e poi nel flusso separare le due varianti in base alle indicazione e alle scelte fatte dall’utente:
2. creare due schede diverse che rimandano allo stesso flusso di servizio. Tuttavia, in questo caso è importante che se accedo (per esempio) dalla scheda relativa allo scarico merci, una volta entrati nel flusso la breadcrumb risulti quella della scheda di provenienza e il flusso sia di default quello relativo a quel servizio, con l’eventuale possibilità di aggiungere anche l’opzione dell’installazione di tende parasole.
