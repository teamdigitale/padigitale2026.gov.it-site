---
  - title: Taluni servizi inseriti dal Comune in candidatura 1.4.3 appIO risultano gestiti esternamente attraverso concessioni o convenzioni. Poiché la titolarità del servizio discende dall’obbligo giuridico per l’ente di offrire tale servizio agli utenti, il Comune è sempre e comunque titolare dei servizi esternalizzati. Naturalmente, il Comune non gestisce le comunicazioni relative ai servizi tra le ditte concessionarie e gli utenti degli stessi, ma si ritiene nondimeno che il Comune possa mantenere in candidatura i servizi esternalizzati, in quanto ne mantiene la titolarità. Coerentemente, ciascun servizio verrebbe pubblicato in appIO tra quelli disponibili sulla pagina del Comune e verrebbe collegato al gestionale della ditta concessionaria, in modo che da questo possano partire i messaggi tramite appIO. Chiediamo conferma della correttezza dell’approccio sopra descritto.
    tag:
      - comuni
    anchorLink: 015_effettivitadeiservizi
---

Ai fini degli Avvisi 1.4.3 app IO, si specifica che per “effettività dei servizi” o “effettiva erogazione dei servizi” si intende la circostanza per cui il Comune, Soggetto attuatore dell’Avviso, risulta titolare dei servizi oggetto di finanziamento.
E’ pertanto ammissibile il servizio pubblicato in appIO tra quelli disponibili sulla pagina del Comune e collegato al gestionale della ditta concessionaria, in modo che da questo possano partire i messaggi tramite appIO verso l’utenza.
Rimane fermo che il finanziamento possa essere richiesto solo per servizi esistenti e che rientrino nella titolarità del Comune. 
