# Note legali

La Presidenza del Consiglio dei Ministri - Dipartimento per la Trasformazione Digitale, con sede in Largo Pietro di Brazzà 86, 00186 Roma, ha realizzato questo sito con lo scopo di fornire alle amministrazioni informazioni relativamente alle misure del PNRR dedicati alla transizione digitale, permettergli di richiedere i fondi, rendicontare l’avanzamento dei progetti e ricevere assistenza.

## **Licenza dei contenuti**
In applicazione del principio *open by default* ai sensi dell’articolo 52 del decreto legislativo 7 marzo 2005, n. 82 (CAD) e salvo dove diversamente specificato (compresi i contenuti incorporati di terzi), i dati, i documenti e le informazioni pubblicati sul sito sono rilasciati con [licenza CC-BY 4.0](https://creativecommons.org/licenses/by/4.0/legalcode.it){class="text-decoration-none font-weight-semibold", rel='noreferrer', target='\_blank', aria-label='CC-BY 4.0 (Collegamento esterno - Apre su nuova scheda)'}.

Gli utenti sono quindi liberi di condividere (riprodurre, distribuire, comunicare al pubblico, esporre in pubblico) rappresentare, eseguire e recitare questo materiale con qualsiasi mezzo e formato e modificare (trasformare il materiale e utilizzarlo per opere derivate) per qualsiasi fine, anche commerciale con il solo onere di attribuzione, senza apporre restrizioni aggiuntive.

## **Collegamenti a siti esterni e contenuti incorporati**
Eventuali collegamenti a siti esterni di terzi, indicati nel presente sito, nonché eventuali contenuti incorporati di terzi sono forniti come semplice servizio agli utenti. L’indicazione dei collegamenti a siti esterni di terzi o l’inserimento di contenuti incorporati di terzi non implica da parte della Presidenza del Consiglio dei Ministri alcun tipo di approvazione o condivisione di responsabilità in relazione alla legittimità, alla completezza e alla correttezza delle informazioni contenute nei siti indicati.

<p class="text-right"><em>ultimo aggiornamento: 10/11/2021</em></p>
